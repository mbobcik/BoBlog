---
layout: post
title: Vřesový princ
subtitle: Překlad jedné hry na hrdiny
readtime: true
gh-repo: mbobcik/BoBlog
gh-badge: [follow]
tags: [rpg, překlad, onepagerpg]
cover-img: /assets/img/palace.png
---

Začátkem roku 2020 jsem se znovu začal zajímat o hry na hrdiny typu Dungeons and Dragons a Dračí doupě.
Potřeboval jsem něco o dost jednoduššího, aby se to dalo vysvětlit a hrát s mladší sestrou. A tak jsem v zákoutích internetu narazil na hry s označením __OnePageRPG__.
Tedy hry na hrdiny, jejichž pravidla se vlezou na jednu stránku A4.
Takže žádné titěrné fonty, krypticky strucné fráze ani komplexní matematika.

## Užitečné vlastnosti

- Pravidla tak jednoduchá, že si každý hráč zapamatuje celý systém dříve než dohraje první hru.

- Rychlý a jednoduchý princip rozhodnutí většiny herních událostí. Ať se jedná o máchání mečem, nebo hackovánní počítače.

- Tvorba postavy pod 60 vteřin

- Tužka, papír, šestistranná kostka - minimum pro hru. Takže můžeš hrát kdekoliv a kdykoliv.


Přesně tohle jsem si představoval pro věčně znuděnou sestru, když ji mám na starosti.

Jal jsem se hledat nějakou z těch her, která by bavila i mě, a nejlíp, abych nemusel vymýšlet nějaký příběh.
To se mi vážně nechce.

Můj starý známý [Reddit](https://www.reddit.com/) nezradil. Na nějakém tom neznámém subredditu jsem našel PDFko se spoustou těchto her a v něm číhal docela pěkně zpracovaný Palace of the Briar Prince.

## Palace of the Briar Prince
Na této hře mě zaujalo nejen, že je to dungeon crawler, ale hlavně je do ní zakomponováno i kreslení.
Než hra začne, každý z hráčů dostane několik kartiček, nebo papírů, a na něj podle pravidel kreslí komnaty paláce.
Každý hráč má vylosované téma, třeba hudba, oheň, stromy, stroje.., které musí být v každém z jeho pokojů. 
Dále je v každém pokoji nějaký herní prvek, past, poklad, protivníci.

Po kreslící části následuje průchod palácem.
Všechny karty s komnatami se zamíchají, Pán Jeskyně náhodně vytahuje následující pokoje a hráči se potýkají s jejich obsahem.

Každý hráč má svou postavu a ta má nějaký výcvik a nějaké výhody. 
Rytíř má víc životů, Kněz umí uzdravovat zranění, Čarodějnice prokleje nepřítele.
Postavy si před vstupem do paláce také vyberou nějaké vybavení, které jim uvnitř pomůže.

Poškození, řešení nestandardních událostí a typ kresleného pokoje se řeší pomocí hracích kostek.
Tato hra jich ale poněkud víc, než je zdrávo podle pravidel OnePageRPG, ale to nevadí.
Já je doma měl, a kdo nemá, může kostky odsimulovat v nějaké appce nebo webové stránce.
Konkrétně jsou potřeba čtyř-, šesti-, osmi- a dvacetistěnné kostky.
Pro znalé hráče D4, D6, D8 a D20. 

Pravidla samotná jsou jednoduchá, ale přišlo mi, že jsou v některých částech díry.
Ty tady ale zmiňovat nebudu.
Nechci vám hru kazit, a každý si může najít vlastní :) .
Pokud ale na nějakou přijdete, a napadne vás vhodné řešení, můžete mi ho poslat na email.
Nezapomeňte však na jednoduchost pravidel.

## Ke stažení
Takže, abych se dostal k tomu co jsem vlastně na začátku neslíbil.
Bylo mi líto, že ten můj překlad jen leží někde na cloudovém uložišti, a tak jsem se rozhodl dát ho k dispozici.
Nevěděl jsem kam a jak, tak jsem si k tomuto účelu vytvořil tento web.
Na vrabce s kanonem.
Snad tohle nebude můj první, a také poslední příspěvek zde, a dostanu se k dalším překladům, nebo myšlenkám hodným rozebrání. 

Stačí [stáhnout]({{ site.url }}/BoBlog/download/OnePageRPG_-_Vřesový_Princ.pdf), vytisknout a hrát :)


